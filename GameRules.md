### Intro ###
Filcau este un joc de carti foarte distractiv, ce poate fi jucat in doi jucatori sau in doua echipe a cate doi jucatori fiecare folosind un pachet de douazeci de carti. Doar varianta cu doua echipe este acoperita aici, pentru varianta cu doar doi jucatori regulile trebuie doar foarte putin adaptate.



### Pachetul de carti ###
Sunt folosite carti de patru culori: ghinda, verde, rosu si duba. Pentru fiecare culoare se folosesc cartile: 2 (valetul), 3 (filcaul), 4 (calul), 10 (zecica) si 11 (tuzul).



### Valoare cartiilor ###
Cele mai mari carti din joc sunt reprezentate de tromfi si de filcai. Ordinea descrescatoare dupa valoarea carti este: 3 ghinda > 3 verde > 3 rosu > 3 duba > 11 tromf > 10 tromf > 4 tromf > 2 tromf > celelalte carti. Cea mai mare carte din joc (filcaul de ghinda) este numita si "baul".


### Punctajul ###
Carte:	11 10 4 3 2

Puncte:	 1  1 0 0 0

Deci in joc sunt maxim 8 puncte. In urma unei partide o echipa trebuie sa duca cel putin 6 puncte pentru a trece dintr-un statut intr-altul (sluga

&lt;-&gt;

egal

&lt;-&gt;

sef).

Punctajul obtinut la terminarea partidei de o echipa aflata in statutul de:

  * sluga	este 0 puncte

  * egal este 0 puncte

  * sef este 1 punct.

Initial ambele echipe au statutul de "egal". Prima echipa care acumuleaza 11 puncte castiga meciul.



### Dealerul ###
Dealerul este cel care trebuie sa amestece cartile si sa le imparta. Primul dealer este ales aleator.

Jucatorii devin succesiv dealeri daca jocul este in starea "merge randul" (cand ambele echipe au statutul "egal"). Daca jocul nu e in starea "merge randul" (o echipa e "sluga" si cealalta e "sef") doar jucatorii din echipa "sluga" devin succesiv dealeri (adica "merge randul" doar intre ei)

Dealerul da celui din dreapta pachetul de carti amestecate pentru a taia sau bate. Daca pachetul nu a fost taiat, dealerul trebuie sa imparte cate cinci carti la fiecare jucator incepand cu cel din stanga si terminand cu el. Daca pachetul a fost taiat, dealerul imparte doar cate trei carti la fiecare, dand sansa jucatorilor sa faca "fris" dupa care imparte si celelalte doua carti la fiecare.



### Legarea tromfului ###
Legarea sau alegerea tromfului consta in nominalizarea unei culori de catre un jucator in functie de cartile pe care le are in mana.

  * Legare normala (cand pachetul de carti nu a fost taiat, deci toti jucatorii au cinci carti in mana)

> Jucatorul nu poate lega decat daca are in mana cel putin un filcau si in total trei sau patru tromfi. Daca se leaga trei, jucatorul trebuie sa strige ca leaga trei si sa spuna tromful cel mai mic (ex. "trei valetul", "trei tuzul"), daca se leaga patru este suficient a se striga "farba" cu exceptia cazului in care un alt jucator vrea sa lege si el patru si atunci se striga ca zi in cazul pentru trei doar ca se spune patru in loc de trei (ex. "patru calul", "patru valetul"). Nu se poate lega cu cinci tromfi in mana, in acest caz jucatorul trebuie sa spuna ca este "inchis". Nu se poate lega cu patru tromfi in mana si cu farba tuz (farba fiind cartea care nu e tromf).

> Cel care a legat cei mai multi tromfi castiga dreptul de a alege tromful. In cazul in care sunt mai multi jucatori cu acelasi numar de tromfi, cel care are cel mai mare tromf mic castiga dreptul de a alege tromful (de aceea este necesar la strigare sa se spuna numarul de tromfi si tromful cel mai mic)

  * Fris (cand pachetul de carti a fost taiat si dealerul a impartit doar cate trei carti)

Primul jucator care da jos un filcau are dreptul de a alege tromful. Acesta trebuie sa spuna culoarea pe care o doreste tromf inainte ca dealerul sa imparta celelalte doua carti. Daca nici un jucator nu a dat nici un filcau jos, dealerul imparte restul de carti si se continua cu legarea normala.



### Mod de joc ###
Jocul poate fi in starea de "merge randul" cand ambele echipe au statutul "egal" si starea de "merge randul intre slugi", cand o echipa are statutul "sluga" si cealalta are statutul "sef".

Un meci urmeaza urmatorul sir de evenimete:

  * initial jocul se afla in starea merge randul

  * urmeaza o serie de partide de joc pana cand o echipa acumuleaza cele 11 puncte necesare castigarii meciului.

O partida urmeaza urmatorul sir de evenimente:

  * dealerul imparte cartile

  * se alege tromful, fie prin legare normala fie prin fris

  * se joaca cinci maini (in care fiecare echipa incerca sa duca carti mari, 10 sau 11)

  * se schimba starea jocului si statutul echipelor daca este necesar

  * se recalculeaza scorul



### Set de reguli ###
  1. Dealerul nu este obligat sa astepte ca ceilalti jucatori sa faca fris.
  1. Nu se mai poate face fris, daca cel putin un jucator s-a uitat in celelalte doua carti pe care le-a primit.
  1. Pe filcaul cu care s-a facut fris, ceilalti jucatori sunt obligati sa dea carte mica (valet sau cal), daca nu au in mana pot cere dealerului sa ii dea celelalte carti pe fata. (se mai spune sa ii intoarca pe fata cartile)
  1. Este permis a se da carte mare (zecica sau tuz) pe fris daca jucatorul nu are carte mica nici dupa intoarcerea cartilor.
  1. Este interzis a se da cu filcau peste filcaul de fris.
  1. Cel care a cerut sa i se dea cartile pe fata, nu este obligat sa dea jos carte din cele intoarse pe fata.
  1. Jucatorul este obligat sa lege cel mai mare tromf.
  1. Daca jucatorul care a legat trei a dus prima mana din partida, este obligat sa dea jos cu farba la urmatoarea mana.